# Studiegids

De studiegids kan gevonden worden op de [datanose pagina van dit vak](https://datanose.nl/#course[77182])

Beneden op deze pagina vind je essentiële informatie over hoe dit vak georganiseerd is.

# Materiaal

## Syllabus
Alle benodigde informatie voor dit vak kan gevonden
worden in de syllabus.

[Syllabus Programmeren voor Natuur- en Sterrenkunde](prog2_20190402_1.pdf)


## Extra materiaal
De file vana.py behorende bij hoofdstuk/opdracht 7:

[vana.py](vana.py)

##Laptops en Python
Net zoals bij het vak programmeren voor natuur- en sterrenkunde maken we gebruik van de programmeertaal python.
Je zal dus moeten beschikken over een python distributie op je laptop. Een optie zou het pakket  [Canopy](https://store.enthought.com/downloads/) kunnen zijn.
Voor enige tips in het gebruik van python verwijzen we naar
[de site van het vak programmeren voor natuur- en sterrenkunde](https://progns.mprog.nl/)

## Opdracht (Hoofdstuk) 10 / Vrije keuze opdrachten
Informatie over opdracht 10 volgt.
<!---
[Laser-Doppler Anemometrie/Fitten van Data](lda_opdracht10.pdf)
In deze opdracht zal je gegevens verzameld
met het Laser-Doppler Anemometrie practicum experiment analyseren.

Meetgegevens behorden bij deze opdracht kan [hier](meetgegevens_lda.zip) vinden.

Wat betreft moeilijkheidsgraad ligt deze opdracht tussen 'Van Allen Gordels' en 'Quantum'.

Achtergrond informatie m.b.t. drie vrije keuze opdrachten (hoofdstuk/opdracht 10) kun 
je vinden in de bibliotheek en je mag je ook laten inspireren door de volgende 
verslagen (in volgorde van moeilijkheid):

[Maxwell](numnat_maxwell.pdf)
(Let op bij bovenstaande opdracht. Het simpelweg implementeren van wat er in
het paper staat is niet voldoende voor een goede waardering. Breid deze 
opdracht bijvoorbeeld uit met een extra dimensie of voeg iets toe naar eigen
inzicht.)

[Van Allen Gordels](numnat_vanallen.pdf)

De quantum opdracht kan gevonden in dit [document](Quantum_Tunneling.pdf).
Voor de volledigheid de [oude versie](numnat_quantum.pdf) uit voorgaande jaren.
--->
Mocht je zelf een suggestie hebben voor een opdracht, bespreek dit dan met de docent.


## Website
Op deze website kan je de syllabus en aanvullende informatie en materiaal vinden. Ook dient het gebruikt te worden om de opdrachten in te leveren. 


#Contact/Begeleiding

## Docent
Ronald Bruijn   
Nikhef  
Science Park 105   
Kamer H347  
tel (020) 5925196   
<R.Bruijn@uva.nl>  

Voor zaken als persoonlijke afspraken, uitzonderingen, vooruitwerken, ziekmelden en bespreken van becijfering kan je bij de docent terecht. 

## Assistenten
Gedurende de tijden van de practica zijn er één of meerdere assistenten electronisch beschikbaar. Bij de 
assistent kan je terecht voor:

  * begeleiding bij het oplossen van de opdrachten
  * suggesties voor verbetering
  * feedback op ingeleverde opdrachten 
  * algemene informatie over het vak

Elke groep heeft twee vaste assistenten. 

De assistenten zijn: 

* Thijs Juan van Eeden (Groep A)
* Jelle Conijn (Groep A)
* Brían O'Fearraigh (Groep B)
* Simon Ilic (Groep B)
* Jier Nzuanzu (Groep B)
* Iris de Ruiter (Groep C)
* William Torre (Groep C)

# Toetsing

## Toetsvorm
De toetsing geschiedt aan de hand van de in te leveren opdrachten.
Deze opdrachten dienen individueel gemaakt te worden. De plagiaatregeling 
van de UvA is van toepassing.

[fraude- en plagiaatwebsite](http://www.uva.nl/plagiaat)

De maximale score kan behaald worden als alle opdrachten zijn voltooid. Hoofdstukken
3 tot en met 10 van de syllabus bevatten de opdrachten.
Opdrachten 3 tot en met 6 tellen bij elkaar voor 25% mee. Opdrachten 7 en 8 
bij elkaar voor 25% en opdracht 9 en 10 elk 25%. Er is maximaal 1 bonuspunt te
halen met extra of origineel werk. Aanwezigheid is verplicht.
De programmacode van de opdrachten dient voltooid, zonder fouten, met commentaar en werkend
ingeleverd te worden samen met de grafische resultaten.  Een aantal richtlijnen betreffende stijl kunnen beneden
gevonden worden.

Zoals boven beschreven, zijn de opdrachten in 4 sets/blokken verdeeld:

  * Blok 1 : Hoofdstuk/Opdracht 3 t/m 6
  * Blok 2 : Hoofdstuk/Opdracht 7 en 8 
  * Blok 3 : Hoofdstuk/Opdracht 9 
  * Blok 4 : Hoofdstuk/Opdracht 10

Voor de eerste 2 sets zijn elk 16 contacturen beschikbaar. Voor de laatste twee sets (9 en 10) zijn elk 12 contacturen beschikbaar. Elk van de sets heeft een eigen deadline, om 23.59u op de dag in de lijst beneden:

   * Blok 1 : 15 april 2020
   * Blok 2 : 30 april 2020
   * Blok 3 : 10 mei 2020
   * Blok 4 : 20 mei 2020


## Inleveren van de opdrachten
De opdrachten dienen electronisch ingeleverd te worden. Dit kan via
het menu 'opdrachten' en vervolgens de link behorende bij de opdracht/hoofdstuk.
Hiervoor is inloggen via een UvA-id noodzakelijk. Zet je naam en UvA-id ook in je
programma-code.

## Feedback
Na het inleveren van een set opdrachten wordt deze nagekeken. De student-assistenten kunnen je in de volgende
contact-momenten kort vertellen hoe je de opdrachten gedaan hebt en hoe je eventueel je werk kan verbeteren (als dat nodig is).
Zorg dat je weet wie je vaste assistent is.  Kijk bij 'Tips' om te zien waar bij het nakijken op gelet wordt. 

## Tips

### Waar letten de student-assistenten op bij het corrigeren?
Hier is een (onvolledige) lijst van beoordelingscriteria voor de ingeleverde opdrachten. Probeer op deze punten te controleren voordat je je werk inlevert.

###Lees de opdracht!
Kijk goed of je alles hebt gedaan dat in de opdracht gevraagd wordt. Als je een onderdeel vergeet loop je punten mis.
Vaak worden er tests in de tekst van de opdracht genoemd zoals bijvoorbeeld het controleren van de resultaten 
van een functie die je hebt moeten implementeren als deel van de opdracht. Deze tests horen bij de opdracht en dienen
dus ook door je programma gedaan te worden!

### Produceren van de resultaten
De ingeleverde programmas dienen uitgevoerd te worden en de resultaten te presenteren. Dus, als er bijvoorbeeld getallen gevraagd worden,
moet het programma deze met begeleidend commentaar op het scherm weergeven. De programmas dienen ook de (tevens ingeleverde)
grafische resultaten te produceren. Zoals boven genoemd, horen ook de resultaten van verschillende tests van je programma er bij.

### Correctheid
De ingeleverde programma code dient de juiste resultaten te produceren. Voor veel opdrachten is het mogelijk een exact antwoord te definieren, maar bij sommigen is dit soms iets moeilijker. Monte-Carlo opdrachten zijn bijvoorbeeld onderhevig aan statistische fluctutaties. Echter, in dit geval is het wel duidelijk waarnaar de oplossing moet convergeren. (Tip: zorg in zo een geval dat de hoeveelheid bemonsteringen genoeg is !)  Er zijn ook opdrachten waar van je verwacht word dat je geschikte beginwaarden kiest. Hoewel de keuze van de beginwaarden de eindresultaten beinvloeden, is dit een goed gedefinieerde relatie en dus te toetsen. 
Kortom, overtuig jezelf ervan dat je programma het juiste resultaat levert.

### Commentaar (in je code)
Deze moeten in de juiste hoeveelheid aanwezig zijn. Niet te veel, niet te weinig. Schrijf geen hele boekwerken maar zorg ervoor dat het voor anderen (en jezelf in de toekomst) duidelijk is wat er waar gebeurt.

Een aantal richtlijnen voor commentaar:

  * Begin je programma met je naam, studentnummer en programma naam
  * Geef een korte omschrijving van wat het programma doet
  * Licht toe wat je variabelen voorstellen (en kies duidelijke namen).
  * Geef een korte omschrijving bij elke functie en klasse. Hierbij moet je ook toelichten wat de argumenten van de functie zijn.
  * Geef een korte omschrijving bij elk 'blok' of 'paragraaf' in je code. Bijvoorbeeld bij een for-loop waarin veel gebeurt.
  * Geef niet op elke regel commentaar! Het is dus niet de bedoeling dat je bijvoorbeeld schrijft: “tel 1 op bij i” . 
  * Echter, geef wel commentaar bij kleine manipulaties die niet zo voor de hand liggen
  * Schrijf het commentaar vooral voor jezelf! Je moet je eigen code later kunnen teruglezen en begrijpen.
  * Schrijf het commentaar terwijl je bezig bent, zodat je niet achteraf moet uitzoeken wat je ook alweer gedaan hebt.

### Leesbaarheid
De code moet goed leesbaar en overzichtelijk zijn. Dit kan, naast het correct gebruik van comments, op onder andere de volgende manieren:
  * Geef variabelen duidelijke namen
  * Gebruik witregels om functies en andere logisch gescheiden onderdelen van je code aan te geven.
  * Verwijder onnodige code voor je je programma inlevert.

### Efficiëntie
Als je programma wel werkt maar veel langzamer is dan noodzakelijk door de manier waarop je geprogrammeerd hebt dan krijg je daar puntenaftrek voor. Wanneer je slimme trucs toepast om je programma sneller te maken kun je daarmee extra punten verdienen.  
Bij sommige opdrachten is het onoverkomelijk dat het programma wat tijd nodig heeft om het resultaat te berekenen, maar dit is zeker niet de regel! Dus, als je programma er wat langer over doet, probeer dan te bedenken of het aan de aard van het probleem ligt, of aan je eigen keuzes voor de implementatie.

### Gebruik van functies (Hergebruik van code)
Als je code moet knippen en plakken ben je over het algemeen verkeerd bezig! Als een stukje code meer dan eens gebruikt wordt is het bijna altijd de moeite waard er een functie van te maken.

### Veiligheid
Probeer er voor te zorgen dat je code niet vastloopt wanneer er iets onverwachts gebeurt. Als je bijvoorbeeld de wortel van een getal uit moet rekenen, is het meestal slim om te controleren dat dat getal niet negatief is.

### Grafieken
  * Geef de assen de juiste labels, inclusief eenheden (indien van toepassing)
  * Kies zinnige eenheden voor de verschillende grootheden. Tijd is bijvoorbeeld gediscretiseerd in je programma; vertaal dit naar seconden, uren of een andere logische eenheid. 
  * Vergeet de titel niet. Zorg dat meteen duidelijk is wat er geplot is.
  * Kies je beginvoorwaarden en bereik zodanig de interessante gebieden goed zichtbaar zijn. 
  * Denk na over de fysische betekenis van je figuur en controleer dat wat je ziet logisch is. 
  * Een grafiek moet helpen bij het begrijpen van het probleem. Een grafiek die inzicht in het probleem verschaft wordt zeer gewaardeerd.
